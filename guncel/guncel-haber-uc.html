<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>
      Güney Kore Ulusal Meclisi'nde Devlet Başkanı Yoon'un azline ilişkin önerge
      kabul edilmedi
    </title>
  </head>
  <body>
    <nav>
      <a href="/index.html">Anasayfa</a>
      <a href="/ekonomi/ekonomi.html">Ekonomi</a>
      <a href="/guncel/guncel.html">Güncel</a>
      <a href="/spor/spor.html">Spor</a>
      <a href="/ilanlar/ilanlar.html">İlanlar</a>
    </nav>
    <h1>Online Haber</h1>
    <header>
      <h2>
        Güney Kore Ulusal Meclisi'nde Devlet Başkanı Yoon'un azline ilişkin
        önerge kabul edilmedi
      </h2>
    </header>
    <div>
      <img src="/images/guney-kore-meclisi.jpg" alt="Güney Kore Meclisi" />
      <p>
        Güney Kore ajansı Yonhap'ın haberine göre, Ulusal Meclis'te Yoon'un
        görevden alınmasına ilişkin önerge oylandı.
      </p>
      <p>
        Kabul edilmesi için 200 milletvekilinin onayını alması gereken önerge,
        yeterli sayıya ulaşılamadığı için kabul edilmedi.
      </p>
      <p>
        İktidardaki Halkın Gücü Partisi (PPP) milletvekillerinin çoğu oylamayı
        boykot ederken, yalnızca 3 PPP milletvekilinin önerge için oy kullandığı
        bildirildi.
      </p>
      <p>
        Yoon'un görevden alınması önergesinin kabulü için meclis üye tam
        sayısının 3'te 2'sini oluşturan 200 milletvekilinin lehte oyu
        gerekiyordu. Ulusal Meclis'teki 300 sandalyeden 192'sine sahip olan
        muhalefet bloku, nitelikli çoğunluğu sağlayabilmek için iktidardaki
        Halkın Gücü Partisinden (PPP) en az 8 milletvekilinin desteğine ihtiyaç
        duyuyordu.
      </p>
      <h4>Yoon'un eşine yönelik iddiaların araştırılması reddedildi</h4>
      <p>
        Meclis, Yoon'un eşi Kim Keon-hee'ye ilişkin "yolsuzluk ve seçimlere
        müdahale" iddialarının soruşturulması için de oylama yaptı. Oylamada,
        önergenin kabul edilmesi için gereken 200 evet oyuna ulaşılamaması
        nedeniyle, söz konusu önerge reddedildi. Önergenin kabulü için 198
        milletvekilinin "evet" oyu kullandığı belirtildi.
      </p>
      <h4>Güney Kore'de sıkıyönetim ilanı</h4>
      <p>
        Devlet Başkanı Yoon Suk Yeol, 3 Aralık gecesi televizyonda yaptığı
        konuşmada, "muhalefetin devlet karşıtı aktivitelere karışması"
        gerekçesiyle sıkıyönetim ilan etmiş ancak parlamentonun yaptığı oylamada
        kararı kaldırması ve ardından bunun Bakanlar Kurulunda onaylanmasıyla
        geri adım atmıştı. Yoon, muhalefeti "hükümetin işlevini yerine
        getirmesini engellemekle" suçlayarak, sıkıyönetimin "Kuzey Kore yanlısı
        güçleri ortadan kaldırmayı ve anayasal özgürlük düzenini korumayı
        amaçladığını" savunmuştu.
      </p>
      <p>
        Sıkıyönetim ilanının ardından Savunma Bakanlığı, ordudaki komutanlara
        toplantı talimatı verip teyakkuzda olunması çağrısı yapmıştı. Öte yandan
        "sıkıyönetim birlikleri" olarak görevlendirilen askerlerin Ulusal
        Meclis'e girdiği bildirilmişti. Ulusal Meclis'te yapılan acil oturumda
        sıkıyönetim kararının kaldırılmasına ilişkin verilen önerge, 190
        milletvekilinin oyuyla kabul edilmişti. Ulusal Meclis Başkanlığı Ofisi,
        sıkıyönetimin, yapılan oylamanın ardından "hükümsüz" hale geldiğini
        açıklamıştı.
      </p>
      <p>
        Bunun üzerine Bakanlar Kurulunu toplayan Yoon, kabinenin onayının
        ardından sıkıyönetimi sona erdirdiğini duyurmuştu. Yoon, sıkıyönetim
        ilan etmesini kendisine öneren Savunma Bakanı Kim Yong-hyun'un
        istifasını ise 5 Aralık'ta kabul etmişti.
      </p>
      Ana muhalefetteki Demokratik Parti (DP) ve 5 küçük muhalefet partisi,
      Yoon'un sıkıyönetim ilanının anayasaya ve yasalara aykırı olduğu
      gerekçesiyle devlet başkanının görevden alınması için meclise önerge
      sunmuştu.
    </div>
  </body>
</html>
