<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>2024’te dilekçe verip 2025’te emekli aylığını kestirenlerin aylığı artar
      mı?</title>
  </head>
  <body>
    <nav>
      <a href="/index.html">Anasayfa</a>
      <a href="/ekonomi/ekonomi.html">Ekonomi</a>
      <a href="/guncel/guncel.html">Güncel</a>
      <a href="/spor/spor.html">Spor</a>
      <a href="/ilanlar/ilanlar.html">İlanlar</a>
    </nav>
    <h1>Online Haber</h1>
    <header>
      <h2>
        2024’te dilekçe verip 2025’te emekli aylığını kestirenlerin aylığı artar
        mı?
      </h2>
    </header>
    <div>
      <img src="/images/emekli-haberi.jpeg" alt="Emekli Ayligi" />
      <p>
        <h3>
          <strong>EMEKLİ AYLIĞINI KESTİRİP ÇALIŞMAYA DEVAM EDENLERİN AYLIĞI ARTAR MI?</strong>
        </h3>
      </p>
      <p>
        <strong>Zaten çok yüksek olmayan emekli maaşımın SGK emeklilik hesaplama sisteminden kaynaklı olarak bu yıl beklenen yaklaşık %30’luk farktan etkilenmemesi için 31 Ekim 2024 tarihinde e-Devlet üzerinden dilekçe verdim. EYT’li diye bilinen gruptayım. Çalışma sürem 9025 prim günü. Sağlık sorunlarım nedeniyle son 8-9 yıl brüt maaşım yüksek olmadı.</strong>
      </p>
      <p>
        <strong>e-Devlet’te emekli aylığım 24.000 TL görünüyor ve 3 aydır çalışmıyorum. Bir kurumdan iş teklifi aldım. Ailevi sebeplerden gelecek yıl şubat ayında başlamayı düşünüyorum. Brüt ücreti yüksek (tavana yakın) bu işe başlamam durumunda mevcut emekli aylığımı artırmak için emekli aylığımı kestirerek çalışmak istiyorum. Bu mümkün müdür? Bu durumda emekli aylığı hesaplamasında son aldığım yani 2024 yılında hak ettiğim emekli aylığı tutarı üzerine mi artış olur? Yani bu yolla 3 - 4 yıl daha çalışırsam emekli aylığımda 2025’te emekli dilekçesi verenlerin yaşayacağı kaybı yaşamadan aylığım artmaya devam eder mi? Yoksa başka bir hesaplama mı devreye girer? Ne tavsiye edersiniz? (Necmeddin K.)</strong>
      </p>
      <p>Sorularınızı sırayla cevaplayalım. Emekli aylığını kestirerek yüksek brüt ücretle çalışmaya devam edenler emekli aylıklarını artırırlar. Emekliler normalde 4/a’lı olarak emekli aylıklarını kestirmeden çalıştıklarında sosyal güvenlik destek primine (SGDP) tabi olurlar ve bu ödedikleri primlerin emekli aylıklarına hiçbir katkısı olmaz. Buna karşılık, emekli aylığını kestirip uzun vadeli sigorta kollarına tabi primle çalışanların emekli aylıkları artar.</p>
      <p>2024 yılında emeklilik dilekçesi verdiniz ve emekli aylığınız bağlandı. (Bu anlatacaklarım, emeklilik dilekçesini 31 Aralık 2024 tarihine kadar veren özel sektör işçileri ile 14 Ocak 2025 tarihine kadar veren kamu çalışanları için geçerlidir.) Şubat ayında emekli aylığını kestirerek üç yıl daha çalıştınız diyelim. Üç yıllık çalışmanın sonunda emekli aylığınız yeniden bağlanırken 2024 yılındaki hak kazanmış olduğunuz tutarın üzerinden hesaplama yapılır. Üç yıllık sürenin karşılığı hak kazanmış olduğunuz emekli aylığı, 2024 yılında hak kazandığınız tutara ilave edilir.</p>
      <p>Sizin ifadenizle, böyle bir durumda 2025 yılında emeklilik dilekçesi verenlerin yaşayacağı kaybı yaşamadan emekli aylığınız artmaya devam eder.</p>
      <p>Emeklilik dilekçesini 31 Aralık’ta veren özel sektör çalışanları ile 14 Ocak 2025 tarihinde veren kamu çalışanları da aylığı bağlattıktan sonra emekli aylığını kestirip yeniden çalışmaya başladıklarında emekli aylığındaki düşüşten korunurlar. Yeni çalışma karşılığı hak kazandıkları emekli aylıkları da 2024 yılında hak kazanmış oldukları tutara ilave edilir. Böylece hem 2024’ten 2025’e geçerken emekli aylığındaki düşüşten korunmuş olunur, hem de emekli aylığının daha da artırılması sağlanır.</p>
    </div>
  </body>
</html>
