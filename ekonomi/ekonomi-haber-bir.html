<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>
      Cumhurbaşkanı Erdoğan: Deprem bölgesinde ekonomiyi canlandırmaya devam
      ediyoruz
    </title>
  </head>
  <body>
    <nav>
      <a href="/index.html">Anasayfa</a>
      <a href="/ekonomi/ekonomi.html">Ekonomi</a>
      <a href="/guncel/guncel.html">Güncel</a>
      <a href="/spor/spor.html">Spor</a>
      <a href="/ilanlar/ilanlar.html">İlanlar</a>
    </nav>
    <h1>Online Haber</h1>
    <header>
      <h2>
        Cumhurbaşkanı Erdoğan: Deprem bölgesinde ekonomiyi canlandırmaya devam
        ediyoruz
      </h2>
    </header>
    <div>
      <img
        src="/images/ekonomi-haberi-fotosu.jpeg"
        alt="Recep Tayyip Erdogan"
      />
      <p>
        Cumhurbaşkanı Recep Tayyip Erdoğan, Gaziantep'te 5113 Deprem ve Sosyal
        Konut Anahtar ve Tapu Teslim Töreni'nde açıklamalarda bulundu.
      </p>
      <p>Cumhurbaşkanı Erdoğan'ın açıklamalarından satır başları şöyle:</p>
      <p>
        Umudunuz için, heyecanınız için her birinize teşekkür ediyorum. Asrın
        felaketinde evleri yıkılan vatandaşlarımızın yeni yuvalarının
        anahtarlarını teslim ediyoruz. Rabbim yeni hanelerinizde sağlıkla,
        huzurla oturmayı nasip eylesin. Bugün üzerinde yaşadığımız bu aziz
        coğrafya nice kültürlere ev sahipliği yaptı. Bu topraklar bir kaderin,
        bir inancın, bir mücadelenin adı oldu. Burası dünyaya yön verenlerin
        yurdudur. Anadolu'da huzur içinde ilelebet yaşamak istiyorsak her alanda
        güçlü olmak zorundayız. Bu durum sadece dış politika, sadece savunma,
        sadece ekonomi için yeterli değildir. Güçlü şehirler de bunun ayrılmaz
        parçasıdır.
      </p>
      <p>
        Asrın felaketinde milletimizin yanında en güçlü şekilde dimdik durduk.
        Hızlıca asrın inşasını başlattık. Geçen hafta 155 bininci yuvamızın
        anahtarlarını teslim ettik. Burası öyle Özgür Özellerin şunların
        bunların laf yapıp icra yapmadığı bir yer değil. 5113 konutun anahtarını
        teslim ediyoruz. Bu konutlarda emeği olan herkesi tebrik ediyorum. 2024
        yılının sonuna kadar 24 bin 191'i Gaziantep'te olmak üzere 11 ilde
        toplam 201 bin 688 bağımsız bölümü teslim edeceğiz. 2025 yılı sonunda
        452 bin 983 bağımsız bölümün teslimini inşallah gerçekleştireceğiz. Biz
        dünyanın en büyük şantiyesine dönüşen deprem bölgesinde sadece konut
        yapmıyoruz, okuluyla pazarıyla yeşil alanıyla yepyeni yaşam alanları
        inşa ediyoruz. Sadece yıkılan yerlerin değil, tamamının altyapısını
        yeniliyoruz. Gaziantep başta olmak üzere deprem bölgesinde ekonomiyi
        canlandırmaya devam ediyoruz, tüm sözlerimizin arkasındayız. Türkiye tüm
        bunları yapacak kudrete de siyasi iradeye de sahiptir. Tarihimizin bu en
        büyük şehircilik seferberliğini en güzel şekilde tamamlayacağız.
      </p>
      <p>
        Gecemizi gündüzümüze katarak taş üstüne taş koymak için çalışıyoruz.
        Muhalefetin içler acısı halini anlatmaya artık gerek bile duymuyoruz.
        Dervişin fikri neyse zikri odur demişler. Kule denince bizim aklımıza
        inşa ettiğimiz kuleler geliyor. Sayın Özel'in ve belediye başkanlarının
        aklına sadece para kuleleri geliyor. Ortada bizim eserimiz diye
        gösterebilecekleri hiçbir icraatleri yok. Konser bahanesiyle yapılan
        soygun yerine paradan kule diyorlar. Milletin paralarını har vurup
        harman savuruyorlar. Otobüs seferlerini bile doğru düzgün
        işletemiyorlar. İzmir körfezi umurlarında değil. 6 sene önce tıkır tıkır
        işleyen trafiği kördüğüm haline geliyor. Her şeye para buluyorlar ama
        sosyal güvenlik borçlarına gelince kırk dereden su getiriyorlar. Allah
        bunların yönettiği belediyelerde yaşayanlara sabır versin. Bizim gayemiz
        geleceği kurmaktır. Biz gökkubbede hoş bir seda bırakmanın peşindeyiz.
        İş üreterek, imar ve ihya ederek gönül kazanmanın derdindeyiz. Nereye
        giderseniz bizim eserlerimizi görürsünüz. Antep'te yaptıklarımız zaten
        büyük takdir topluyor. Gaziantep'te 1 trilyon 260 milyar lira değerinde
        yatırım yaptık.
      </p>
    </div>
  </body>
</html>
